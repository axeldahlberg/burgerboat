Nära vägkanten på en typisk amerikansk sylta vid en av Arizonas många och soldränkta highways föddes idén till företaget som idag är Burger Boat. Framför oss låg varsin hamburgare som tillagats av den karismatiska kocken Gus. Framför sin flottiga grill på baksidan av restaurangen har han under årens lopp och efter tusentals hamburgare lyckats fulländat sin teknik till perfektion. Doften lockade fram ett enormt välbehag hos oss och smaklökarna skrek efter en tugga, själva grundidén till Burger Boat, som i stunden var sannerligen diffus, slog rot i vårt undermedvetna. En bit nedanför restaurangen puttrade en trött husbåt runt på det blanka och rena vattnet i Lake Powell. Ett snigelspår av olja och bensinrester läckte ut från båten och från dess motorer bolmade en svart och obehaglig rök upp mot atmosfären. Den lilla stranden intill sjön var fullpackad med soldyrkare som med största sannolikhet kände den underbara doften av grillat från kockens Gus grill. Tänk om den trötta husbåten byttes ut mot en modern och miljömedveten båt som samtidigt sålde hamburgare i Gus anda? En mobil foodboat som kunde leverera mat direkt till konsumenten utan att han/hon behöver lämna sin favoritplats i solen? Uppenbarelsen var total och vi började direkt skissa på en potentiell affärsplan och olika tillvägagångssätt. Detta lilla stopp vid vägen intill Lake Powell blev startskottet för Burger Boat som nu, ett år senare, kommer att förse Stockholmarna med stadens godaste hamburgare utan att du som kund behöver lyfta ett finger. Med hjälp av solpaneler,elmotorer och närproducerade råvaror hjälper vi till att hålla Stockholm grönt och rent, precis så vi vill att våra barn och barnbarn ska få uppleva huvudstaden. - See more at: https://web.archive.org/web/20160301204613/http://www.burgerboat.se/om-oss#sthash.Crqe59ND.dpuf
